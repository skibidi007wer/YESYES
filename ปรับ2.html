<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h3><span id="ปรับโฉมครั้งที่_2_(2024)">ปรับโฉมครั้งที่ 2 (2024)</span></h3>
<p>ปรับโฉมรอบที่ล้าน! Nissan GT-R (R35) Minor Change รุ่นปี 2024 กับการปรับโฉมใหม่และยกระดับการขับขี่ให้ดีขึ้น</p>
<p>Nissan GT-R ตัวถัง R35 เปิดตัวที่ญี่ปุ่นครั้งแรกช่วงเดือนธันวาคมปี 2007 จนมาถึงปัจจุบัน ซึ่งตอนนี้กำลังก้าวเข้าสู่ปีที่ 16 แล้ว แต่ ณ ตอนนี้ก็ยังไร้วี่แววของเจเนเรชั่นใหม่ที่มาแทน R35 ซึ่งล่าสุด Nissan ก็ขอทำการปรับโฉมให้ GT-R R35 อีกรอบ ซึ่งถือว่าเป็นการปรับโฉมรอบที่ 3 แล้ว พร้อมยกระดับตัวรถและคุณภาพการขับขี่ให้ดีขึ้นไปอีก และแน่นอนตัวพิเศษ 2 รุ่นคือ Nissan GT-R Premium Edition T-spec และ Nissan GT-R NISMO Special edition</p>
<p>ภายนอกมากับกันชนหน้าดีไซน์ใหม่ที่แยกส่วนกระจังหน้าและช่องระบายอากาศกันชนหน้าเหมือนสมัย R34 พร้อมทั้งออกแบบไฟตัดหมอกใหม่เป็นดีเทล 6 เหลี่ยมซึ่งดูทันสมัยขึ้น ส่วนด้านท้ายก็มีการออกแบบกันชนท้ายใหม่ ยิ่งในตัวแรงอย่าง NISMO จะมีการออกแบบทั้งกันชนหน้าและท้ายให้ดุดันกว่าโฉมมาตรฐานเยอะทีเดียว มีช่องระบายอากาศซุ้มล้อหน้าและสปอยเลอร์หลังขนาดใหญ่อีกด้วย</p>
<p>ภายในไม่มีการปรับดีไซน์แต่อย่างใด แต่เน้นไปที่การปรับแต่งห้องโดยสารใหม่ โดยเฉพาะในรุ่น NISMO นั้นจะได้เบาะนั่งแบบบัคเก็ตซีทเสริมคาร์บอนที่ด้านหลังใหม่จาก Recaro ปรับเพื่อเพิ่มคุณภาพการขับขี่ ให้ความรู้สึกเป็นหนึ่งเดียวกับตัวรถและความสะดวกสบายที่เพิ่มขึ้น</p>
<p>ส่วนขุมพลังยังคงมีทางเลือก 2 แบบ คือ - โฉมมาตรฐาน : เครื่องยนต์เบนซินรหัส VR38DETT ความจุ 3.8 ลิตร V6 Twin-Turbocharged DOHC ให้พละกำลังสูงสุด 570 แรงม้าที่ 6,800 รอบ/นาที แรงบิดสูงสุด 637 นิวตันเมตรที่ 3,800-5,800 รอบ/นาที - ตัวแรง NISMO : เครื่องยนต์เบนซินรหัส VR38DETT ความจุ 3.8 ลิตร V6 Twin-Turbocharged DOHC ให้พละกำลังสูงสุด 600 แรงม้าที่ 6,800 รอบ/นาที แรงบิดสูงสุด 652 นิวตันเมตรที่ 3,600-5,600 รอบ/นาที ทั้งหมดส่งกำลังด้วยเกียร์อัตโนมัติ Dual Clutch GR6 พร้อมระบบขับเคลื่อน 4 ล้อ</p>
<p>การปรับแต่งทางวิศวกรรมอื่น ๆ นั้น รถมีการปรับปรุงแอโร่ไดนามิกใหม่ พร้อมยกระดับคุณภาพการขับขี่ให้ดีขึ้น ปรับปรุงการเก็บเสียงและแรงสั่นสะเทือนให้เข้ามาภายในห้องโดยสารน้อยลงเพื่อเพิ่มความสบายในการขับขี่</p>
<p>ในรุ่น T-Spec จะติดตั้งระบบช่วงล่างแบบพิเศษพร้อมดิสก์เบรกคาร์บอน มอบการขับขี่ที่นุ่มนวลและการตอบสนองการควบคุมที่ดีเยี่ยม</p>
<p>GT-R NISMO ใช้เทคโนโลยีการขับขี่แบบรถแข่งให้เกิดประโยชน์สูงสุด ทั้งการปรับปรุงแอไร่ไดนามิก ปรับช่วงล่าง และเพิ่มเฟืองท้ายลิมิเต็มสลิปบริเวณเฟืองท้ายตัวหน้า พิเศษใน GT-R NISMO Special edition จะมีการใช้ชิ้นส่วนเครื่องยนต์ที่มีสมดุลน้ำหนักแม่นยำสูง เช่น แหวนลูกสูบ ก้านสูบ เพลาข้อเหวี่ยง และฝากระโปรงหน้าทำจากคาร์บอนพิเศษเฉพาะของ NISMO ที่เคลือบใส (พร้อมท่อระบายอากาศ NACA ที่ฝากระโปรง)</p>
<p>Nissan GT-R ใหม่จะริ่มจำหน่ายช่วงฤดูใบไม้ผลิหรือประมาณเดือนมีนาคมปีนี้ ส่วนรุ่น NISMO จะวางจำหน่ายช่วงฤดูร้อนหรือกลางปีนี้ สำหรับลูกค้าชาวไทย คาดว่า Nissan บ้านเราก็คงนำเข้ามาขายเช่นเดิม แต่จะมาตอนไหนต้องติดตาม</p>
<h1><img src="../Indy25812/2024_Nissan_GT-R_Premium_edition_T-Spec.jpg" width="694" height="326" /></h1>
<h1>&nbsp;</h1>
</body>
</html>
